# Server-Side Website  

## Code/Design Review  

Deze week hebben jullie gewerkt aan een prototype in Node.js met data uit Directus voor een nieuwe opdrachtgever. Je hebt daarbij een installatie opgezet met Node.js, Express en Liquid en bent aan de hand van een interface inventory gaan prototypen.  

### Aanpak  

Vandaag werken we in groepjes aan een code review met peers die ongeveer even ver zijn als dat jij bent. Dit semester werk je meer zelfsturend, en dat geldt ook voor deze code-review. Binnen je groepje bepaal je welke vragen jullie hebben en waar je graag feedback op zou willen ontvangen.  

## Code Review (op niveau)  

### Bepaal bij welke stap je bent  

Bekijk onderstaande vier stappen en bepaal tot welke stap jij bent gekomen:  

1. **Je haalt data op uit Directus** met een server-side `fetch`.  
2. **Je toont de data in een Liquid-template** (bijvoorbeeld met een `for`-loop).  
3. **Je hebt meerdere GET-routes aangemaakt** in `server.js`.  
4. **Je bent bezig met complexere functionaliteiten**, zoals werken met partials, `Date`-functies of het combineren van meerdere `fetch`-requests. Daarnaast heb je mogelijk al veel CSS geschreven.  

_Bijvoorbeeld: je hebt data uit Directus opgehaald en op de homepagina weergegeven, maar je hebt nog geen extra pagina gemaakt en vond het lastig om de data in `index.liquid` correct te tonen. In dat geval ben je tot stap **2** gekomen en hoor je bij **team 2**._

_Zoek dan maximaal drie andere studenten die ook in team 2 zitten en ga samen aan een tafel zitten._

### Code Review in het Team  

Presenteer aan elkaar wat je hebt gemaakt en laat daarbij je code zien.  

- Ben je bij stap **1** of **2**? Leg dan uit waar je tegenaan bent gelopen of wat je lastig vond. Ben je bij stap **3** of **4**? Leg dan uit aan de groep wat er complex was aan wat je hebt gemaakt en hoe het precies werkt (Tip: je mag daarbij gebruik maken van een bron).  
- Inventariseer welke vragen jullie en/of waar jullie graag feedback op willen ontvangen. Schrijf deze punten op het whiteboard. Noteer er minimaal vijf. 

Vervolgens ga je met je team onderzoeken hoe je antwoorden kunt vinden op deze vragen. Denk bijvoorbeeld aan:  

- Bronnen raadplegen die eerder zijn aangeboden in de leertaak of in Teams zijn gedeeld.  
- Een code-review vragen aan een ander team (van een niveau hoger).  
- Een docent inschakelen voor een code-review.  

Zorg ervoor dat je aan het einde van de ochtend je vragen hebt beantwoord en waardevolle feedback hebt verzameld, zodat je volgende week verder kunt.  
